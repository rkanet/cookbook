
+++
date = "2024-11-21T15:00:31+01:00"
title = "Plněné zapečené papriky s masem"
autor = "R.R."
imgsrc = "/img/zapecene-plnene-papriky.jpg"
imghref = "/recepty/"
imgname = "papriky"
kategorie = ["přílohy","hlavní-jídla"]
ingredience = ["papriky","rajče","maso","rýže","cizrna"]
tags = ["slané","zelenina","bez-lepku","maso"]
draft = false
+++


# Suroviny (2 osoby)
Na pečené papriky
- 2 papriky zelené, 2 červené (ideální je mix barev)
- rýže vařená nezváženo (fajn na zužitkování rýže ze včera)
- asi 5 PL vařené cizrny
- nasekané bylinky
- nasekané černé olivy (cca 10 ks)
- 3 stroužky česneku
- balkánský sýr rozdrobený
- sůl (není třeba pokud je dost slaná rýže, navíc se dosolí balkánem a olivama)
- sýr na povrch paprik na zapečení (ideál blaťácké zlato, ale i eidam poslouží)


Na maso
- 2 ks kuřecí stehenní plátek
- 1 rajče
- 1 PL rajčatový protlak (nebyl, tak v nejhorším kečup)
- 1 PL sojová omáčka
- Frankyho koření na Barbecue Sonnentor (Paprika sladká, mletá rajčata, Česnek, Mořská sůl konv. (11%), Yzop, Tymián, Rozmarýn, Majoránka, Pepř černý, Chilli)
- olej 

# Postup
1. Pokud vaříme jako kompletní jídlo, nejprve připravíme do zapékací misky maso, tj. promícháme se všema surovinami a pokládeme kolečky rajčat.
2. Zakryté maso dáme péct (celkem cca 1,5 h).
3. Omyté papriky přepůlíme a zbavíme jadérek, stopky nechat, zpevňují.
4. Smícháme všechny ostatní ingredience a naplníme půlky paprik.
5. Vyskládáme do pekáčku a přidáme do trouby k paprikám.
6. Před dokončením dáme navrch každé papriky sýr a krátce na grilovací režim zapečeme.
7. Celkem pečeme papriky cca 30-45 minut. 

# Poznámky
Tohle jídlo je ideální, když zbyde z předchozího dne cizrna a rýže.
Papriky se v troubě potkají s masem, tak je dobré, aby se tam obě pečící nádoby vešly, nebo začít s masem přiměřeně dřív a pak ho jen krátce dohřát po upečení paprik.
Bylinky jsem dala - hodně sekané petržele hladkolisté a bazalku africkou.


<!-- --> 
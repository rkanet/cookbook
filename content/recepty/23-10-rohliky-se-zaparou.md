+++
date = "2023-10-15T16:25:39+02:00"
title = "Rohlíky se záparou"
autor = "R.R."
imgsrc = "/img/rohliky-se-zaparou.jpg"
imghref = "/recepty/"
imgname = "Rohlíky"
kategorie = ["přílohy"]
ingredience = ["mouka","droždí"]
tags = ["slané","bez-lepku"]
+++

# Suroviny 
Zápara
- 2 PL lněného semínka
- 2 PL slunečnicového semínka
- 2 ČL chia semínek
- 2 ČL sezamu
- 2 PL ovesných vloček bez lepku (v originále pohankové)


Těsto:
- zápara
- 200 g mouky Schaer B mix
- 50 g mouky Doves Farm /příště dát Doves chlebovou/
- 50 g pohankové mouky Adveni
- 1 balíček sušeného droždí
- 10 g bezlepkového prášku do pečiva
- 30 g oleje
- špetka cukru
- 1 ČL soli
- cca 3 g drceného kmínu
- voda podle savosti mouky cca 200 ml
- voda do hrníčku na pomazání

# Postup

1. Záparu připravíme minimálně hodinu předem, můžeme i přes noc. Všechna semínka nasypeme do mísy a zalejeme 100 ml vařící vody.
2. Smícháme v míse mouky, droždí, kypřící prášek, sůl, koření, cukr, vodu a připravenou záparu a mixérem s hnětacími háky prohněteme, aby těsto vytvořilo kompaktní hmotu a necháme cca hodinu odpočívat.
3. Asi po půl hodině rozehřejeme troubu cca na 250 °C a na spodní rošt zasuneme prázdný plech.
4. Po hodině kynutí do těsta zapracujeme olej a připravíme si šest bochánků, které prohněteme a tvoříme rohlíky. Musíme podsypávat a pracovat s těstem opatrně, chybí lepivost a tažnost, na kterou jsme zvyklí u běžných mouk. Ideálně si z těsta vytvořit trojúhelník, který všemi směry rozválíme a srolujeme do rohlíku. Potřeme vodou, obalíme v semínkách a necháme 10 minut odpočívat na plechu.

5. Po deseti minutách strčíme rychle rohlíky do trouby. Hned přilejeme vroucí vodu z konvice na starý spodní plech na dně trouby.
6. Rohlíky pečeme cca 30 minut a po 30 minutách vyndáme spodní plech (opět pozor, možná zůstal zbytek vařící vody)
7. Snížíme teplotu cca na 180 °C a dopékáme, aby rohlíky chytily správnou barvu.
8. Při vytažení z trouby, rovnou přeneseme na připravenou mřížku, aby se nezapařily a zůstaly křupavé.



# Poznámky
Moc mi nenakynuly, zkusit dát příště doves chlebovou místo normal, olej zapracovat hned. Taky trochu víc vody na spodní plech, rychle se mi odpařila. A pak rohlíky brzo ztmavly, byly hotové za cca 20 minut oproti receptu, bochánky o něco déle.


<!--
-->

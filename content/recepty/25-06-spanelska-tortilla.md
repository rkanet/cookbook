
+++
date = "2025-06-18T08:31:44+02:00"
title = "Španělská bramborová tortilla (tortilla de patatas)"
autor = "R.R."
imgsrc = "/img/5510-spanelska-tortilla2.jpg"
imghref = "/recepty/"
imgname = ""
kategorie = ["hlavní-jídla"]
ingredience = ["brambory"]
tags = ["slané","zelenina","bez-lepku"]
draft = false
+++


# Suroviny
 (množství dle originálního receptu, nechala jsem kvůli poměrům. Já dávám míň odhadem, dle naší pánve)
- 500 g brambor oloupaných
- 1 ks cibule
- 250 ml rostlinného oleje
- 6 ks vajec
- 1 ČL soli
- česnek
- pepř


# Postup
1. Brambory a cibuli nakrájejte na cca 2–3 mm tenké půl nebo čtvrt plátky a cibuli na půlkolečka nebo čtvrtkolečka dle velikosti.
2. Do pánve (zatím mám vyzkoušeno pouze s nepřilnavou) nalijte olej, mělo by ho být zhruba na 2 cm (brambory ponořené se budou smažit rovnoměrně). Přidáme cibuli a zvolna 3 minuty smažíme, pak nakrájené brambory a smažíme ještě asi 15–20 minut. Až jsou brambory zezlátlé a měkké.
3. Mezitím si rozklepneme vejce, osolíme a prošleháme.
4. Opečenou směs brambor a cibule přendáme z pánve pomocí děrované naběračky do vajíček. Zamíchejte, misku zakryjte a nechte 15 minut odpočívat.
5. Z pánve slijte většinu oleje a nechte jen trošku na dně. Pánev rozpalte na středním stupni a nalijte do ní připravenou směs.
6. Opékáme 3–5 minut, pak na pánev přiložíme větší talíř a tortillu na něj z pánve překlopíme. Sesuňte ji z talíře zpět do pánve a opět opékejte 3–5 minut. Nebojte se tortillu otočit i ve chvíli, kdy je nahoře ještě vláčná. V pánvi si pak její tvar hezky srovnáte pomocí vařečky.
7. Výsledná tortilla by měla být propečená, ale přesto vláčná. Když ji jemně zmáčknete, měla by pružit.

8. Do tortilly lze přidat čerstvé bylinky, zeleninu nebo třeba slaninu :)

# Poznámky
U nás děláme s trochou listového špenátu, který si povařím předem a pak bez přebytečné vody použiju. Dobrá je také se slaninou. V původním receptu dost plave v oleji, který se pak po osmažení brambor a cibule sleje pryč. Dávám oleje méně a už tam ho nechám. Aby brambory rychleji změkly, přiklopím je krátce pokličkou.


<!-- dalsi varianta
8−12 porcí, podle velikosti pánve 2 tortilly

2 kg brambor
asi 300 ml panenského olivového oleje
2 cibule
sůl
12 vajec

na podávání − allioli
olivový olej
česnek
sůl

Oloupané brambory omyjeme, osušíme a nakrájíme na jemné lupínky. Cibuli nakrájíme na plátky nebo klínky.

V hlubší pánvi rozehřejeme větší množství oleje, v němž pozvolna smažíme brambory, po chvilce zlehka promícháme a přidáme cibuli, promícháme a pokračujeme v pozvolném smažení (spíše vaření) asi 15 minut, až budou brambory měkké. Ke konci úpravy brambory s cibulí osolíme, vyjmeme děrovanou naběračkou na mísu.

Ve velké míse rozmícháme vejce (nesmí se šlehat, nesmí vzniknout pěna), osolíme a zlehka vmícháme bramborovou směs a necháme odstát.

Ve větší pánvi zahřejeme trochu oleje, nalijeme polovinu bramborové směsi, uhladíme a na mírném plameni pečeme nejprve z jedné strany, potom pomocí talíře otočíme a dopečeme. Tortilla nesmí být vysušená.

Hotovou tortillu nakrájíme a podáváme s olivovým olejem, který jsme smíchali s drceným česnekem a špetkou soli.-->


+++
date = "2025-08-11T22:39:39+02:00"
title = "Hamburgrové housky bez lepku III"
autor = "R.R."
imgsrc = "/img/5106-hamburgerove-housku-bez-lepku-3.jpg"
imghref = "/recepty/"
imgname = ""
kategorie = ["přílohy"]
ingredience = ["",""]
tags = ["slané","pečivo","bez-lepku"]
draft = false
+++


# Suroviny  (6–8 housek)
- 320 g Nutrifree Per Pane  
- 5 g instantního sušeného droždí např. Saf-Instant (6 g pokud by se těsto zpracovávalo hned)
- 5 g  soli  (1 zarovnaná ČL)
- 5 g cukru 
- 1 vejce (M)  
- 25 g másla (rozpuštěného, vlažného)  
- 20 g oleje
- 8 g mletého lněného semínka (asi 1 vrchovatá PL)  
- 40 ml vroucí vody (na spaření lněného semínka)  
- 190–200 ml vlažné vody (upravit podle savosti mouky)  
- Na potření: 1 vejce + 1 ČL vody  
- Na posyp: neloupaný sezam


# Postup - večer
1. Mleté lněné semínko dej do misky a zalij 40 ml vroucí vody.  Promíchej a nech 10–15 minut nabobtnat, až vznikne hustý gel.
2. V míse smíchej suché suroviny mouku, droždí, sůl a cukr.
3. Vejce rozšlehej s rozpuštěným máslem, olejem, lněným gelem a 150 ml vody.  Nalij do moučné směsi a smíchej.
   Postupně přilévej zbytek vody podle potřeby – těsto má být husté a lepivé. Bezlepkové není nezbytně nutné zpracovávat v robotu stačí pečlivé promíchání.
4. Zakryj mísu fólií a nech 15 minut při pokojové teplotě. (nastartování kynutí)
5. Přesuň mísu do lednice (4–6 °C) na 8–12 hodin.


## Postup – ráno
1. Vyndej těsto z lednice a nech asi 40 minut stát při pokojové teplotě.  
2. Rozděl těsto na 6–8 dílů, zformuj kuličky a lehce zplošti (průměr cca 9 cm).  
3. Polož na plech s pečícím papírem, zakryj utěrkou a nech kynout 35–45 minut.  
4. Troubu předehřej na 230 °C (horní/dolní ohřev).  
5. Potři vejcem a posyp sezamem. Později druhé porítání mlékem cca po 15 minutách.
6. Vložit do trouby na spodí satrý plech chrstnout trošku horké vody z konvice a obratem zavřít. Péct 18–22 minut do zlatova.  
7. Po upečení nech vychladnout, ideálně na mřížce. Pro extra vláčnost lze po vytažení potřít rozpuštěným máslem.

---

# Poznámky
Z výše uvedeného množství jsem udělala 6 housek. Hamburgrové housky nemají být křupávé viz možné pomazání máslem. První se podařily akorát, ani jsem máslem nepotírala.
Tuk asi 15 % hmotnosti mouky (máslo + olej) → měkká, vláčná střída. Lněný semínko vytvoří gel a těsto lépe drží tvar, zlepšuje vláčnost, zabraňuje drolení.  
Méně droždí pro verzi přes noc, ve výsledku způsobí, že je chuť méně drožďová. Neměla jsem mlété lněné semínko, tak jsem dala celé a ve stridce nevadilo, i když to pak samozřejmě není klasická hamburgrová bulka, ale co bychom pro vylepšení bezlepkového těsta neudělali:)



<!-- --> 
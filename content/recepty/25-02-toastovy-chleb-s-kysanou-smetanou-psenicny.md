
+++
date = "2025-02-15T14:28:25+01:00"
title = "Toastový chléb s kysanou smetanou (pšeničný)"
autor = "R.R."
imgsrc = "/img/toastovy_chleb_psenicny.jpg"
imghref = "/recepty/"
imgname = ""
kategorie = ["přílohy"]
ingredience = ["",""]
tags = ["slané","pečivo"]
draft = false
+++


# Suroviny 
(forma smaltová vnitřní rozměry 30x11cm, výška 7cm)
- 190 g zakysané smetany s vyšším obsahem tuku (používám De Luxe Kunín 20%)
- 190 g vody/mléka (dala jsem většinu mléka z lednice a ohřála trochou vody z rychlovarky)
- špetka cukru (originál 22,5g cukru nebo medu)
- 375 g hladké pšeničné mouky (originál hladká napůl s polohrubou, pol. nebyla, tak jen hladkou)
- 1 menší vejce (bylo M)
- 7,5 g soli
- 3 g čerstvého droždí (originál ½ lžičky sušeného droždí nebo 2 g čerstvého)

# Postup
1. Rozmíchat tekutiny s čerstvým droždím a cukrem (suché stačí trochu promíchat s moukou). Přisypat (lépe přes sítko) do mísy mouku, sůl a promíchat tak, aby nic v míse nezůstalo suché (hrozí budoucí hrudky). 
2. 10-12 hodin nechat těsto přikryté vykynout v pokojové teplotě
3. Vyklopit na dobře pomoučněný vál a vytvarovat bochník, vložit do máslem  vymazané a moukou vysypané formy. Nechat kynout, dokud těsto nezačne nakukovat přes okraj (cca 1-2 cm). Trvá asi 2-3 hodiny. 
4. Předem rozehřát troubu na 250 °C. Vykynutý chleba vložit do trouby a zapařit (na dně starý plech, chrstnout na něj vroucí vodu z rychlovarky).Po 10ti minutách snížit teplotu na 230 °C. Pak po dalších 10 minutách na 200 °C. Celkem péct asi 45 minut. Pak hned vyklopit a nechat vychladnout.

# Poznámky
Je dost jiný než klasický kupovaný toustový chléb. Je pevnější, nemá mechovou/měkkou texturu. Za mě velmi chutný. 

Zadělávala jsem večer. Dala jsem o trochu víc droždí. Těsto kynulo přes noc ve sklepě v zimní sezoně, tedy celkem chlad. Odhaduju 12 stupňů. Pak jsem nechala dokynout ráno v teple, zpracovala a dala druhé kynutí. Pečení vyšlo někdy na časné odpoledne. Otestovat s kynutím v lednici. 


<!-- originál Maškrtnica
Suroviny na 2 baculaté toastové chleby do 25cm forem
(na malé roztomilé chlebíčky to chce menší formičky ve větším množství)

380 g zakysané smetany (čím víc tuku, tím líp, já začínám na 18 %)
380 g vody/mléka
45 g cukru nebo medu
750 g mouky (hladká napůl s polohrubou)
1 velké vajíčko nebo dvě mikrovejce
15 g soli
½ lžičky sušeného droždí nebo 2 g čerstvého
-->

<!--more-->
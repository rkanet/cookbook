
+++
date = "2024-11-22T22:20:00+01:00"
title = "Kuřecí křídla v troubě"
autor = "R.R."
imgsrc = "/img/no-image.jpg"
imghref = "/recepty/"
imgname = ""
kategorie = ["hlavní-jídla"]
ingredience = ["kuřecí-křídla",""]
tags = ["slané","bez-lepku"]
draft = true
+++


# Suroviny
- 1,2 kg kuřecích křídel
- 2 lžíce oleje
- 1 zarovnaná lžička soli
- 2 lžičky sladké papriky
- 1/2 lžičky římského kmínu (celého)
- špetka drceného chilli
- špetka čerstvě mletého pepře
Na marinádu:
- 6 lžic (90 ml) sojové omáčky
- 6 lžic medu
- 6 stroužků česneku
- 3cm kousek čerstvého zázvoru

# Postup

<!-- Florentýna

Kuřecí křídla opláchněte ve studené vodě, nechte okapat a oschnout, případně je jemně osušte papírovými utěrkami.
V kloubech každý kus křídla rozdělte na jednotlivé části. Tenké špičky, tedy koncovou část křídel, dávejte po oddělení stranou, pro tento recept se nehodí. Nemáte-li pro ně hned využití do vývaru, uložte je do mrazáku, kde můžou počkat, až tato příležitost nastane.
Rozdělená křídla vložte do misky, zakápněte olejem a promíchejte. Koření a sůl smíchejte na suchou směs, nasypte na křídla a rukama míchejte, dokud nebudete mít pocit, že je každý kus masa rovnoměrně pokrytý kořením.
Troubu rozehřejte na 120 stupňů. Pokud chcete, plech na pečení vyložte alobalem, ale není to nutné. Ochucená křídla naskládejte na plech kůží nahoru a s maličkými rozestupy, rozhodně v jedné vrstvě, žádné překrývání. Potřebujete, aby horký vzduch mohl k masu ze všech stran.
Pečte bez zakrývání, podlévání, přelévání a nahlížení do trouby 2 hodiny. Po této době maso zkontrolujte: mělo by jít celkem snadno uvolnit od kosti a kůže by měla vypadat tence a vypečeně. Není-li tomu tak, zvyšte teplotu na 150-160 stupňů a 15 minut dopečte do tohoto stavu.
Těsně předtím, než se křídla upečou, si připravte marinádu. Do kastrůlku odměřte sójovou omáčku a med, přidejte prolisovaný česnek a zázvor, ze kterého jste odkrojili slupku a nastrouhali ho na jemném struhadle. Dvě minuty zvolna povařte, hlídejte a míchejte – při prudkém varu má marináda tendenci vypěnit.
Horkou marinádu rovnoměrně lžící nalijte na upečená křídla, zvyšte teplotu v troubě na 200 stupňů a pečte 5 minut.
Po této době maso znovu přelijte uvolněnou marinádou z plechu a pečte dalších 5 minut. Pokud by se vám maso z jedné strany v troubě připékalo, nebojte se otočit plech nebo na něm udělat částečnou rošádu jednotlivých ohrožených kousků.
Po dopečení vyjměte plech z trouby a každý kousek masa uvolněte ode dna. Promíchejte, aby se maso obalilo ve výpeku, a nechte pět minut odpočívat. Marináda tím ještě trochu zhoustne a líp přilne k masu. Naposledy promíchejte a pak už nedočkavě servírujte. Pro efekt se nebojte sypat sezamem a korandrovou natí, obojí sluší asijsky laděným chutím.
# Poznámky
Finále se hned připaluje 200 st. je nutno pravdu hlidat, rozuměj sedět u trouby:).
Příště přecedit marinádu, aby v ní nebyly kousky česneku, nic moc to nepřidává a možná se to o to víc připaluje.
Dělala jsem cca dvojitou dávku , měla jsem křídla už zbavená koncový špičatých částá (letek) cca 4x500g balení.--> 

# Poznámky
<!-- --> 
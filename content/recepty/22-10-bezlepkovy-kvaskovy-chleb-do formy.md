+++
date = "2022-10-15T15:50:48+02:00"
title = "Bezlepkový Kváskový chléb do formy"

autor = "R.R."
imgsrc = "/img/bezlepkovy-kvaskovy-chleb-do formy.jpg"
imghref = "/recepty/"
imgname = "Kváskový chléb blp do formy"
kategorie = ["přílohy"]
ingredience = ["kvásek"]
tags = ["slané","pečivo","bez-lepku"]
+++

# Suroviny

- 600 g kvasu Doves Farm plain white a pohanková mouka hladká v poměru 1:1
- 275 g pohanková mouka hladká Šmajstrla
- 275 g bezlepkové směsi Jizerka zlatá
- cca 330 ml vody
- 24g soli
- 10g drceného kmínu
- 2 Pl spařeného hnědého lněného semínka
- 2 ČL Psyllia nabobtnané v trošce vody (lze i bez něj)

II.verze aby nepřekynul z formy menší dávka
- 450 g kvasu Doves Farm plain white a pohanková mouka hladká v poměru 1:1
- 200 g pohanková mouka hladká Šmajstrla
- 200 g bezlepkové směsi Jizerka zlatá
- cca 240 ml vody
- 18g soli
- 5 g drceného kmínu
- 2 Pl spařeného hnědého lněného semínka



# Postup
1. Připravíme kvas (600g/450g)
    - cca 120g kvásku / 90g
    - 150 g pohanková mouka hladká Šmajstrla /112g
    - 150 g Doves Farm Plain White /112g
    - 280-300 g vody /210 - 225g

2. Připravíme záparu, tj. semínka zalijeme vroucí vodou (hladina mírně nad semínka) a necháme nabobtnat a vychladnout. Záparu připravuju tak 1h předem, případně přes noc, když se to hodí.

3. Z hotového kvasu odeberme 40g do čisté sklenice, přikrmíme 140g mouky  (70g Doves farm plain white a 70g pohanková hladká) a 120-140g vody. Přikryjeme sáčkem a necháme rozkvasit. Dle teploty trvá 5-12h.
    Po rozkvašení uložíme kvásek do lednice. Vydrží určitě týden, občas i déle, ale bez záruky:)

4. Pak do nádoby s kvasem přidáme 
    - 275 g pohanková mouka hladká Šmajstrla / 200g
    - 275 g bezlepkové směsi Jizerka zlatá /200g
    - 20 - 24g soli /18g
    - 250-300 g vody (postupně přidávat dle konzistence upravit množství dolu nebo nahoru) /190-225g
    - 7-10 g drceného kmínu / 5g
    - záparu  (2 PL lněné semínko) a psyllium (pokud je lněné semínko není psyllium nutné)

4. Těsto v míse krátce propracujeme.
5. Vyklopíme na pomoučněnou plochu a několikrát přeložíme. Nakonec vytvarujeme a přeneseme do vymazané a mouku vysypané formy. 
7. Těsto nekyne tak dobře, takže nečekáme až zdvojnásobí svůj objem, ale zvedne se ve formě jen asi o 3 centimetry (mírně nad okraj formy)
8. Peču v zapařené troubě. Tj. na dně trouby je plech (starý) a něj po vložení chleba vliju cca 150 ml horké vody. 
9. Pečeme celkem cca 45 minut. Z toho 20-30 minut na 250 st. Pak snížíme teplotu na 220 st a dopékáme.
10. Po upečení vyklopíme na mřížku  a necháme vychladnout.

# Poznámky
Chleba lze péct dle teploty různě rychle čehož lze využít k načasování přesně tak, jak potřebujeme. U nás zatím vyzkoušeno toto:
1. V zimě dopoledne připravíme rozkvas a záparu, večer zaděláme těsto a dáme kynout chleba ve formě do sklepa, brzy ráno pečeme. Při teplotě sklepa asi 12 stupňů, kyne přibližně 10-12h.
2. V létě lze vše stihnout krásně v jednom dni. Připravit rozkvas ráno např při horkém letním dni (30stupnu) trvalo 4-5 hodin. Pak hned zadělání těsta, chleba kynul asi 3h, pak večerní pečení.
3. S použitím světla v troubě, které kvásek a pak i kynoucí chleba krásně přihřeje lze letní variantu provozovat i v zimě. A naopak pokud v létě chceme péct ráno dávám zadělaný chléb i s formou do lednice kynout. V lednici mám 3 stupně, takže ráno většinou ještě nechám dokynout na teple.






+++
date = "2022-05-16T09:59:39+02:00"
title = "Bábovka třená"
autor = "R.R."
imgsrc = "/img/babovka.jpg"
imghref = "/recepty/"
imgname = "Bábovka třená"
kategorie = ["moučníky"]
ingredience = ["mouka","vejce"]
priprava = ["normal"]
tags = ["sladké","pečivo","bez-lepku"]
+++

# Suroviny
- 180 g másla
- 330 g cukru krupice je ideál (ne moučka)
- 4 vejce
- 330 g polohrubé mouky
- 125 ml mléka
- tuk a hrubá mouka na přípravu formy
- 1 lžíce kakaového prášku

# Postup

1. Pečlivě vymazat bábovkovou formu a vysypeme hrubou moukou.
2. Předehřát troubu na 160 °C.
3. Utřít máslo (ručně nebo třecím nástavcem kuchyňského robotu) cca dvě minuty. Pak přidat asi dvě třetiny cukru a ještě 10 minut třít, ručně ještě déle. Máslo trochu povolí, nabyde a babička říkala, že zbělá. 
3. Oddělte žloutky od bílků. Žloutky jeden po druhém zašlehejte do máslové pěny, další vždy až poté, co předchozí beze stopy zmizí.
4. Mouku prosijte. Ve třech dávkách pak postupně, tentokrát už jen vařečkou bez robotu, (jemně!) zapracujte vždy třetinu mouky a třetinu mléka.
5. Z bílků a špetky soli ušlehejte řídký sníh. Po lžících zašlehat zbytek cukru, dále šlehat až bude sníh lesklý a zhoustne – při nadzvednutí metličky se na něm vytvoří špičky, které se jen pozvolna ohnou dolů. Pak vyklopte z misky k téměř hotovému těstu.
6. Sníh opatrně vmícháme k těstu, nadlehčujeme a mícháme jen po dobu nezbytně nutnou k smísení. Šetří se bubliny v těstě. 
7. Pro mramorování oddělíme třetinu těsta a prosijeme na ni kakaový prášek. Opatrně promícháme.
8. Do formy nalijeme 
  - první třetinu světlého těsta
  - první polovinou hnědého těsta
  - druhou třetinou světlého těsta
  - zbývající polovinou tmavého těsta
  - třetí třetinu světlého těsta.
  není nutné promíchávat mramorování se vytvoří v průběhu pečení pohybem těsta
9. Bábovku vložte do vyhřáté trouby a pečte asi 50 minut. Pokud si nejste jisti a máte pochyby o propečení těsta, klidně 10 minut přidejte.
10. Po vyndání z trouby nechat stát cca 2 minuty ve formě. Pak vyklopit  tj. přikryjeme formu obráceným a dostatečně velkým talířem a převrátíme. Lze si pomoci čistou utěrkou a namočit do studené vody a položit na formu.

# Poznámky
Kypřící prášek není potřeba ani trochu. Kypření zajistí tření másla a šlehání sněhu. Třené těsto nemá rádo moc vysokou teplotu. Pečeme cca na 160 stupňů.

<!--Kuchařka pro dceru Flrentýna-->

<!--more-->


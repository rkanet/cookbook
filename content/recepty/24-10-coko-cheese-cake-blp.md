
+++
date = "2024-10-21T17:29:12+02:00"
title = ""
autor = "R.R."
imgsrc = "/img/no-image.jpg"
imghref = "/recepty/"
imgname = ""
kategorie = ["moučníky"]
ingredience = ["",""]
tags = ["sladké","pečivo","bez-lepku"]
draft = true
+++


# Suroviny
# Postup
# Poznámky

<!--okoládový cheesecake
23. 10. 2019 by lateta Recepty
Tentkorát snad udělám radost všem čokoholikům a čokomilům, bohužel asi nepotěším ty, kdo má alergii na mléčnou bílkovinu, ale prostě jsem musela. Strašně dlouho jsem měla chuť na něco v tomto stylu a veganské náhražky bohužel mé chutě neuspokojily. Takže tentokrát opravdu pravé mascarpone, krémový sýr a v základu máslo. Výsledek je naprosto úžasný. Původní recept je ze stránek BAKERBYNATURE, převedený do bezlepkové podoby, bez rafinovaného cukru a s několika menšími úpravami.

Nerada používám do jakýchkoliv základů kupované sušenky, v podstatě nemám vůbec ráda tyhle vychytávky, které sice ušetří čas, ale prostě mi to nechutná.

Korpus na formu 22cm:

100g rozpuštěného másla
125g mouky Schaer mix B
60g mletého kokosového cukru
lžíce kakaa
Ze všech ingrediencí vytvoříme hladké těsto, které namačkáme do připravené dortové formy a odložíme stranou.

Na krém:

500g krémového sýra Philadelphia
500g mascarpone
100g rozpuštěné čokolády dle vlastního výběru
lžíčka mleté vanilky
3 vajíčka
2 žloutky
hrnek mletého kokosového cukru
Nejprve v míse prošleháme mascarpone se sýrem, přidáme cukr a pokračujeme ve šlehání.

Za stálého šlehání pomalu přiléváme rozpuštěnou čokoládu, zamixujeme vanilku a důkladně všechny vajíčka.

Vzniklou hmotu nalijeme na odložený korpus.

Připravíme si větší formu, kterou do 1/3 naplníme vodou a do ní vložíme formu s cheesecakem. Pečeme hodinu na 180 stupňů. poté troubu vypneme a dort necháme ještě 45 minut odstát.

Vyndáme z trouby, necháme vystydnout a uložíme přes noc do lednice. Druhý den vrch polijeme rozpuštěnou čokoládou, ve které pro lepší krájení rozmícháme dvě lžíce zakysané smetany.


II
Čokoládový cheesecake s ovocným přelivem (10-12 porcí)
Kakaová krusta:

50 g hladké mouky
15 g kakaa
55 g mletých mandlí nebo mandlové mouky
60 g cukru krupice
60 g másla
Všechny suroviny dejte do misky a vypracujte z nich těsto. Dno dortové formy o průměru 23 cm vyložte pečícím papírem a těsto rovnoměrně vmáčkněte do dna. Dejte péct do trouby vyhřáté na 170 stupňů (horkovzduch) na 20-25 minut. Nechte vychladnout ve formě, než si připravíte náplň.

Čokoládová náplň:

450 g čerstvého sýra typu Philadelphia
250 g mascarpone
50 g cukru krupice
2 lžíce hladké mouky
150 g hořké čokolády Callebaut 811 54,5%
100 g smetany ke šlehání 33%
4 vejce
Smetanu zahřejte k bodu varu a nalijte na čokoládu. Nechte chvilku odstát, pak vymíchejte do hladka a nechte vychladnout. Sýr, mascarpone, cukr a mouku dobře promíchejte, pak přidejte vejce, jedno po druhém, každé dobře zapracujte. Malou část krému přidejte ke zchladlé čokoládě a dobře promíchejte. Přidejte ke zbytku sýrové náplně a dobře zapracujte. Krém pouze míchejte (v robotu pádlovou/plochou metlou), nešlehejte.

Náplň nalijte na předpečenou krustu a dejte péct do trouby vyhřáté na 120 stupňů (horní/dolní ohřev) asi na 90 minut, až je koláč ve středu pevný. Pár minut po vytažení z trouby odřízněte koláč po celém obvodu od formy a nechte chladnout ve formě při pokojové teplotě. Před vyjmutím z formy dejte koláč chladit na několik hodin do lednice.



Ovocný přeliv:

100 g ovocného pyré, lesní nebo zahradní směs
150 g ovoce, lesní nebo zahradní směs
cukr krupice dle chuti
1-2 lžičky kukuřičného škrobu
Ovocné pyré, ovoce a cukr dejte do rendlíku a krátce povařte. Škrob rozmíchejte v malém množství vody a vlijte do ovoce. Nechte pár minut povařit, až směs lehce zhoustne. Ovocnou omáčku dejte na několik hodin vychladit, pak podávejte s jednotlivými porci koláče.
 --> 